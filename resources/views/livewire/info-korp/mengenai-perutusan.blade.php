<div>
    <p class="mb-0">
        Assalamualaikum Warahmatullahi Wabarakatuh dan Salam Sejahtera.
    </p>
    <div class="para-gap"></div>
    <p class="mb-0 para-align">
        Terlebih dahulu saya mengucapkan selamat melayari Portal Rasmi Jabatan Ukur dan Pemetaan Malaysia (JUPEM). Saya
        berharap portal ini akan dapat membantu para pengunjung berurusan dengan JUPEM bagi mendapatkan maklumat terkini
        berkaitan dengan sektor ukur dan pemetaan.
    </p>
    <div class="para-gap"></div>
    <p class="mb-0 para-align">
        Salah satu strategi untuk memperkenalkan dan mempromosikan JUPEM adalah melalui laman web. Sebagai sebuah
        jabatan di bawah Kementerian Tanah dan Sumber Asli (KeTSA), Portal Rasmi JUPEM memaparkan pelbagai maklumat
        berhubung dengan organisasi, aktiviti, perkhidmatan, produk dan penerbitan jabatan. Turut dimuatkan ialah sudut
        ilmu, galeri foto, multimedia dan berita-berita terkini aktiviti jabatan. Laman web ini akan diselenggara dan
        dikemaskini bagi menjamin kandungannya sentiasa relevan dan terkini.
    </p>
    <div class="para-gap"></div>
    <p class="mb-0 para-align">
        Selaras dengan tanggungjawab JUPEM dalam memacu pembangunan Negara dan berfungsi sebagai penasihat kerajaan
        dalam bidang ukur dan pemetaan di samping menjalankan kerja-kerja pengukuran dan pemetaan sebagai asas
        pembangunan sosio-ekonomi dan kedaulatan negara serta sebagai satu-satunya badan di negara ini yang berkuasa
        dalam kerja-kerja pengukuran sempadan negeri dan negara.
    </p>
    <div class="para-gap"></div>
    <p class="mb-0 para-align">
        Sejak penubuhannya, JUPEM telah merencanakan pelbagai pembaharuan serta pemodenan bagi meningkatkan kualiti
        perkhidmatan dan produk yang ditawarkan. Bermula daripada penggunaan peralatan konvensional sehinggalah kepada
        aplikasi satelit, JUPEM sentiasa mengorak langkah mengikut perkembangan teknologi terkini dalam bidang ukur dan
        pemetaan.
    </p>
    <div class="para-gap"></div>
    <p class="mb-0 para-align">
        Maklumat yang disediakan di laman web ini sentiasa dikemaskini dan bersifat interaktif agar ianya dapat memberi
        manfaat kepada para pengunjung yang melayari laman web ini. Bagi meningkatkan perkhidmatan yang diberikan, kami
        mengalu-alukan pendapat dan pandangan serta maklum balas untuk penambahbaikan mutu perkhidmatan bagi kepentingan
        masyarakat dan negara, terlebih dahulu diucapkan berbanyak terima kasih.
    </p>
    <div class="para-gap"></div>
    <p class="mb-0">
        Sekian, terima kasih.

    </p>
    <div class="para-gap"></div>
    <p class="mb-0">
        <strong>KETUA PENGARAH UKUR DAN PEMETAAN MALAYSIA</strong>
    </p>
</div>
